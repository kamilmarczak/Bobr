Regulamin Aplikacji Przygody Bobra Poligrafa
z dnia 26 stycznia 2024 r.
Postanowienia wstępne
1.	Dostawcą aplikacji Przygody Bobra Poligrafa PWPW jest Polska Wytwórnia Papierów Wartościowych S.A. z siedzibą w Warszawie, Sanguszki 1, 00-222 Warszawa, zarejestrowana przez sąd rejonowy dla m.st Warszawy, XII Wydział Gospodarczy pod nr KRS 0000062594, NIP: 525-000-10-90, kapitał zakładowy 130 650 380,00 PLN wpłacony w całości.
2.	Adresem elektronicznym Dostawcy jest pwpw@pwpw.pl
3.	Regulamin określa warunki techniczne korzystania z Aplikacji, jej funkcje, prawa i obowiązki wynikające z Aplikacji oraz politykę prywatności.
4.	Dostawca świadczy Usługi zgodnie z Regulaminem, a Użytkownik zobowiązuje się przestrzegać Regulaminu.
5.	Obowiązująca treść Regulaminu jest udostępniana bezpłatnie na stronie internetowej Dostawcy pod adresem Regulamin
6.	Dostawcy przysługują autorskie prawa majątkowe do Aplikacji i utworów w niej zawartych w rozumieniu ustawy z dnia 4 lutego 1994 r. o prawie autorskim i prawach pokrewnych, poza elementami opartymi na licencjach dostawców (podmiotów) trzecich.
7.	Aplikacja do swojego działania wykorzystuje komponenty lub utwory oparte na licencjach dostawców (podmiotów) trzecich:
a.	Unity Companion License – w zakresie silnika gier,
b.	Luma AI – w zakresie wykorzystania wygenerowanych i zmodyfikowanych modeli 3d (system sztucznej inteligencji), 
c.	DALL E 2 – w zakresie wykorzystania wygenerowanych i zmodyfikowanych grafiki w aplikacji (system sztucznej inteligencji).
d.	Beatoven.ai: Royalty Free AI Music Generator.- w zakresie generowania muzyki
8.	Zastosowanie do niniejszego Regulaminu mają również postanowienia warunków świadczenia usług i polityki prywatności Google + Polityka Prywatności Google oraz Apple.
Definicje
1.	Aplikacja – Gra : Przygody Bobra Poligrafa
2.	Dostawca - Polska Wytwórnia Papierów Wartościowych S.A z siedzibą w Warszawie; twórca Aplikacji.
3.	Urządzenie – urządzenie mobilne spełniające wskazane w niniejszym Regulaminie wymagania sprzętowe i systemowe, na którym Użytkownik wykorzystuje Aplikację.
4.	Usługi – dostarczane usługi i treści elektroniczne w Aplikacji.
5.	Użytkownik – każda osoba, która zainstalowała Aplikację i z niej korzysta.
Opis i funkcje Aplikacji
1.	Rozpoczęcie korzystania z Aplikacji jest równoznaczne z zapoznaniem się z treścią i zaakceptowaniem Regulaminu.
2.	Korzystanie z Aplikacji jest bezpłatne, z uwzględnieniem ust. 6.
3.	Aplikacja ma charakter edukacyjny i informacyjny. 
4.	Urządzenie w celu uruchomienia Aplikacji i jej poprawnego działania musi:
a.	spełniać wymagania systemowe: Android w wersji 7 lub wyższej lub iOS w wersji 12 lub wyższej.
5.	Aplikacja nie wymaga stałego połączenia do Internetu oraz nie wymaga założenia konta u Dostawcy.
6.	Pobranie Aplikacji ze sklepu Android Google Play lub Apple App Store może wiązać się kosztami transmisji danych na podstawie umowy między Użytkownikiem a operatorem telekomunikacyjnym. Dostawca nie ponosi odpowiedzialności w tym zakresie.
7.	Użytkownik może w każdym czasie zaprzestać używania Aplikacji, szczególnie poprzez jej odinstalowanie, co stanowi rozwiązanie umowy.
Reklamacja i odstąpienie  
1.	Użytkownik ma prawo zgłosić reklamację dotyczącą działania Aplikacji na adres elektroniczny Dostawcy pwpw@pwpw.pl 
2.	Reklamacja powinna zawierać imię i nazwisko:
a.	dane kontaktowe,
b.	opis reklamacji,
c.	treść żądania Użytkownika,
d.	w przypadku problemów z użyciem Aplikacji:
i.	rodzaj niezrealizowanej usługi,
ii.	przybliżoną datę i godzinę próby skorzystania Usługi,
iii.	nazwę marki i modelu telefonu, na którym zainstalowana jest Aplikacja,
iv.	numer wersji systemu operacyjnego telefonu, na którym zainstalowana jest Aplikacja,
a.	numer wersji Aplikacji.
3.	Dostawca ustosunkuje się do reklamacji w ciągu 14 dniu od otrzymania zgłoszenia.
Odpowiedzialność
1.	Dostawca nie odpowiada za brak spełnienia wymagań sprzętowych przez Urządzenie Użytkownika.
2.	Dostawca zakazuje dostarczania przez Użytkownika w ramach Usług treści o charakterze bezprawnym oraz wykorzystywania Aplikacji w bezprawnym celu.
3.	Dostawca nie odpowiada za wyrządzoną przez Użytkownika szkodę lub krzywdę sobie lub osobom trzecim wskutek niebezpiecznego lub lekkomyślnego używania Aplikacji. Użytkownik powinien zadbać o bezpieczeństwo miejsca i okoliczności używania Aplikacji. Użytkownik korzysta z Aplikacji na własne ryzyko.
Dane i prywatność
1.	Dostawca przywiązuje szczególną wagę do poszanowania prywatności Użytkowników podczas korzystania z Aplikacji. Dostawca dokłada należytej staranności w celu zapewnienia odpowiedniego poziomu bezpieczeństwa teleinformatycznego Aplikacji. 
2.	Aplikacja nie zbiera i nie przetwarza danych o Użytkowniku oraz o Urządzeniu.
3.	Postanowienia dotyczące polityki prywatności Aplikacji są uzupełnieniem polityki prywatności sklepów Android Google Play i Apple App Store, z których Użytkownik może pobrać Aplikację. Dostawca nie ponosi odpowiedzialności za politykę prywatności podmiotów zarządzających aplikacjami Google Play i Apple App Store oraz za przestrzeganie przez nie przepisów powszechnie obowiązującego prawa.
Dostępność Aplikacji
1.	Dostawca dokłada należytych starań w celu zapewnienia dostępności i prawidłowego funkcjonowania Aplikacji. Dostawca nie gwarantuje jednak nieprzerwanej dostępności Usług i zastrzega sobie prawo do wprowadzenia przerw technicznych w działaniu Aplikacji, niezbędnych do utrzymania prawidłowego funkcjonowania Aplikacji
2.	Dostawca zastrzega sobie prawo w nagłych i uzasadnionych przypadkach do ograniczenia lub wyłączenia dostępu do Aplikacji w każdym czasie bez uprzedniego powiadomienia Użytkowników.
Zmiany Regulaminu
1.	Regulamin może być zmieniony przez Dostawcę w przypadku: 
a.	potrzeby dostosowania postanowień Regulaminu do powszechnie obowiązujących przepisów prawa,
b.	potrzeby dostosowania Regulaminu do zaleceń, nakazów, orzeczeń, postanowień, interpretacji, wytycznych lub decyzji uprawnionych władz publicznych, w tym organów nadzoru,
c.	rozbudowy lub zmiany funkcjonalności Usług, w tym wprowadzenia nowych Usług lub zmiany istniejących funkcjonalności Usług, jeśli będą miały wpływ na zasady świadczenia Usług na podstawie Regulaminu,
d.	potrzeby usunięcia niejasności, błędów lub omyłek pisarskich, które ewentualnie wystąpiłyby w Regulaminie,
e.	zmiany danych teleadresowych, nazw, numerów identyfikacyjnych, adresów elektronicznych lub linków zamieszczonych w Regulaminie.
2.	Zmiany Regulaminu wchodzą w życie po upływie 14 dni od publikacji. Wprowadzenie zmian w treści Regulaminu w terminie krótszym jest dopuszczalne, jeśli wymagają tego przepisy prawa oraz interes bezpieczeństw Użytkownika.
